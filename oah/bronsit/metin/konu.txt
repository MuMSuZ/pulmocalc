<indent>Doğumda akciğer tam olarak gelişmemiştir. Yaklaşık 20-25 yaşına kadar (kadınlarda daha erken) büyür ve olgunlaşır, bu dönemde akciğer fonksiyonu zirveye ulaşır (<italic>Şekil 1.1</italic>). Bunu, iyi tanımlanmamış ancak nispeten kısa bir plato dönemi ve fizyolojik akciğer yaşlanmasına bağlı hafif bir akciğer fonksiyonu düşüşü izler. Bu, <italic>Şekil 1.1</italic>' de TR1 olarak etiketlenen normal akciğer fonksiyonu seyrini oluşturur. Bu normal akciğer fonksiyonu seyri, gebelik, doğum, çocukluk ve ergenlik dönemlerinde meydana gelen ve akciğer büyümesini (dolayısıyla zirve akciğer fonksiyonunu) etkileyen süreçler ve/veya plato aşamasını kısaltan ve/veya yaşlanma aşamasını hızlandıran süreçler (dolayısıyla yaşla birlikte normal akciğer fonksiyonu düşüş hızını hızlandıran) tarafından değiştirilebilir.</indent>
<indent>Spirometri ile ölçülen azalmış maksimal akciğer fonksiyonu, KOAH geliştirme riski yüksek olan bireyleri tanımlayabilir. Büyük bir çalışma ve meta-analiz, doğum ağırlığı ile yetişkinlikteki FEV1 arasında pozitif bir ilişki olduğunu doğrulamıştır. Erken yaşamda "çocukluk dezavantaj faktörleri" olarak adlandırılan faktörler, yetişkin yaşamındaki akciğer fonksiyonunun ana belirleyicileridir. Üç bağımsız longitudinal kohortta (Framingham, Kopenhag ve Lovelace) yapılan bir çalışmada, hastaların yaklaşık %50' sinin zaman içinde hızlanan FEV1 düşüşü nedeniyle (geleneksel Fletcher ve Peto modeli) KOAH geliştirdiği, diğer %50' sinin ise anormal akciğer büyümesi ve gelişimi nedeniyle (zaman içinde normal akciğer fonksiyonu düşüşü ile) KOAH geliştirdiği bulunmuştur (<italic>Şekil 1.1</italic>).</indent>
<indent>Yaş genellikle KOAH için bir risk faktörü olarak listelenir çünkü yaşla birlikte fizyolojik olarak akciğer fonksiyonunda bir azalma olur. Ancak, sağlıklı yaşlanmanın KOAH' a yol açıp açmadığı veya yaşın yaşam boyu kümülatif maruziyetlerin toplamını yansıtıp yansıtmadığı belirsizdir. Bununla birlikte, hava yolları ve parankimanın yaşlanması, KOAH ile ilişkili bazı yapısal değişiklikleri taklit eder ve KOAH' lı hastalarda hızlanmış yaşlanmanın kanıtları vardır. Prospektif bir çalışma, hızlanmış telomer kısalması (hızlanmış yaşlanmanın bir göstergesi) ile KOAH hastalarında 10 yıl boyunca izlenen akciğer gaz değişiminin kötüleşmesi, akciğer hiperinflasyonu ve ekstrapulmoner etkilenme arasında bir ilişki olduğunu göstermiştir. Ayrıca, bu gözlem süresi boyunca sürekli olarak daha kısa telomerler, tüm nedenlere bağlı mortalite riskini artırır. KOAH hastalarında, bağışıklık hücrelerinde yaşa bağlı epigenetik değişiklikler de artmış alevlenme ve mortalite riski ile ilişkilidir. Tasmanian Longitudinal Health Study' de, karma (düşük FVC ve düşük FEV1/FVC oranı) ve sadece obstrüktif (düşük FEV1/FVC oranı) spirometrik paternler 53 yaşında en yüksek KOAH prevalansını göstermiştir (%37 ve %22).</indent>
<indent><redorange>Dysanapsis</redorange> terimi, hava yolu ağacının çapı ile akciğer hacmi arasındaki antropometrik uyumsuzluğu ifade eder. Bu terim, yaklaşık elli yıl önce Green ve meslektaşları tarafından sağlıklı yetişkinler arasındaki maksimal ekspiratuar hava akımı varyasyonundan yola çıkarak önerilmiştir. Dysanapsis' in kökenleri ve klinik etkileri hakkındaki anlayışımızda hala büyük boşluklar bulunmaktadır, ancak son araştırmalar bilgisayarlı tomografi kullanarak şu bulguları göstermiştir:</indent>
<indented-bolum>1.	Genel popülasyonda yaygındır.</indented-bolum>
<indented-bolum>2.	Erken yetişkinlikten itibaren FEV1/FVC ile ilişkilidir.</indented-bolum>
<indented-bolum>3.	Yetişkin sağlıklı donörlerden alınan akciğerlerde, merkezi hava yolu dysanapsis’ i (BT ile tespit edilebilir) periferik hava yollarına (BT' de görülemez) yayılmıştır.</indented-bolum>
<indented-bolum>4.	Dysanapsis, yaş, cinsiyet, boy ve ırk-etnisite bağımsız olarak bazal hava akımı obstrüksiyonu ve KOAH riski ile ilişkilidir, ancak zamanla akciğer fonksiyonunda düşüş ile ilişkili değildir. Bu gözlem, erken yetişkinlikte düşük zirve akciğer fonksiyonunu takiben normal akciğer fonksiyonu düşüşü seyri ile tutarlıdır ve bu durum yaşlı yetişkinlerde KOAH' ın %50' sini açıklar.</indented-bolum>
<indented-bolum>5.	Hava yolu ağacının sıvı dinamiklerinin hesaplamalı bir çalışması ve bölgesel akciğer ventilasyonunun in vivo bir çalışması, dysanapsis' in obstrüktif akciğer hastalığı patofizyolojisine ve aerosolize ilaçların birikmesine katkıda bulunabileceğini öne sürmektedir.</indented-bolum>
<indented-bolum>6.	Dysanapsis' in gelişimine katkıda bulunan mekanizmalar iyi anlaşılmamıştır. Genetik yatkınlık, in utero noxious partiküllere veya patojenlere maruz kalma, prematüre doğum, düşük doğum ağırlığı, neonatal akciğer hasarı, erken yaşamda tekrarlayan solunum yolu enfeksiyonları veya bunların kombinasyonu nedeniyle olup olmadığı net değildir, ancak erken yaşamda hava yolu ağacı büyümesini ve yaşamın ilerleyen dönemlerinde hava yolu ağacı homeostazını etkileyen faktörler suçlanmaktadır.</indented-bolum>
<indent>Dysanapsis' in etiyolojisini erken yaşamda araştırmak, çocuklarda akciğer yapısını nicelendirmek için radyasyonsuz (veya daha düşük doz radyasyonlu) yöntemler gerektirecektir.</indent>
<indent>KOAH' ın erken yetişkinlik döneminde akciğer fonksiyonlarında azalma ve/veya yaşamın ilerleyen dönemlerinde akciğer fonksiyonlarında hızlanan azalma ile ortaya çıkabilmesi, hastalığın önlenmesi ve daha erken tanı ve tedavisi için yeni fırsatlar yaratmakta, ancak aynı zamanda karışıklığı önlemek ve gelecekteki araştırmaları kolaylaştırmak için doğru tanımlanması gereken çeşitli nozolojik terimler ortaya çıkarmaktadır:</indent>